# SomHackathon 2022. Economia Circular

![Logo SomHackathon 2022](https://github.com/SomHackathon-2022/Organitzacio/blob/main/SOM%20Hackathon%202022.jpg)

La [Som Hackathon](https://www.tecnocampus.cat/tecnocampus-steam/som-hackathon) és un esdeveniment creatiu i formatiu on viuràs una experiència emprenedora treballant amb equips multidisciplinaris i guiat per mentors i experts. Es celebra els dies 1, 2 i 3 d'Abril de 2022. En podeu llegir les bases de participació [aquí](https://www.tecnocampus.cat/tecnocampus-steam/som-hackathon).

## Criteris de valoració
Els criteris de valoració responen al repte, objectius i àmbits de la SomHackathon
* El repte: Construir solucions tecnològiques per afavorir l'economia cicular
* Objectius:
    * **Preservar i millorar el capital natural:** 
A la natura, no hi ha cap concepte de residu; tot és cíclic. Tots els grans cicles naturals (carboni, oxigen, nitrogen, aigua, etc.) funcionen en bucles tancats amb poca o cap pèrdua de recursos durant el seu cicle. L’economia circular pretén imitar aquests cicles naturals, creant un model econòmic que protegeixi, doni suport i millori activament el nostre entorn. 
  * **Optimitzar l'ús dels recursos:** 
En un planeta amb recursos finits, els productes i materials que construïm dels que extraiem s’han de mantenir a l’economia el major temps possible. Podem dissenyar alguns productes i components perquè es puguin reutilitzar, reparar i tornar a fabricar. 
  * **Fomentar l'eficàcia de sistema:** 
Aquest principi tracta de nombrosos actors que treballen junts per crear fluxos efectius de materials i informació.  

En el sistema creat per l’home, els canvis que fem poden provocar efectes inesperats i sovint imprevisibles. Per tot plegat, l’economia circular es guia pel sistema natural que sembla funcionar de manera eficient des de fa milers d’anys. Afavorir la recuperació econòmica de Mataró
    * Transformar l’actual model de consum
    * Incrementar el seu valor social
    * Reduir el seu impacte mediambiental en un context d’emergència climàtica


El **Jurat**, per otorgar els premis de la SomHackathon, valorarà el següent:
* ORIGINALITAT DE LA PROPOSTA (innovació,capacitat transformadora i impacte social)
    * El projecte aporta una millora en un o més dels vuit àmbits?
    * És un projecte original ?
    * Té un impacte positiu en la recuperació econòmica, la transformació cap a un nou model de consum local i responsable?
    * Fomenta la participació ciutadana i millora la qualitat de vida? Té la dimensió cooperativa i democràtica?
    * És un projecte aterrat a la realitat mataronina ?
* TECNOLOGIA: Complexitat i qualitat tècnica del prototip
    * Disposen d'un prototip? És operatiu?
    * Quin grau de complexitat tècnica té el projecte ? 
    * Quin grau de desenvolupament tècnics han assolit ?
    * És un projecte viable tecnològicament ?
* OBERT I LLIURE: Ús d'eines i dades obertes i lliures
    * És un projecte replicable en d'altres minicipis ? És un projecte escalable ?
    * Utilitzen i/o desenvolupen programari amb llicències lliures? No depèn de programari privatiu? Fan servir formats oberts?
    * Utilitzen dades obertes reals ? Generen dades obertes?
    * És viable econòmicament? Quin model de negoci hi ha darrera?  Quin estudi de costos?
* COL·LABORATIU I SOCIAL: Incorporació de la dimensió social i solidària a la proposta
    * Incrementa el valor social del comerç? És un projecte col·lectiu (treball en equip, socis usuaris, intercooperació) ?
    * Pot ser d'utilitat per a entitats del territori ?
    * Fomenta els espais de col·laboració i cooperació en el consum?
    * Té un impacte positiu en el comerç local?

### GitHub
El GitHub és una plataforma de compartició de repositoris [git](https://git-scm.com/). Entenent per repositori un conjunt de fitxers que poden ser tant de codi, com de documentació, com d'imatges o qualsevol altre tipus de fitxer. El GitHub és una plataforma que us permet tenir tants repositoris públics com vulgueu. 

El Git és un sistema de control de versions que facilita que un equip de persones treballin sobre el mateix codi (o altre tipus de document). Segurament, en aquest moment, és el sistema de control de versions que més s’usa a les empreses de software.

Com a equip participant haureu de tenir tot el que construïu durant el cap de setmana penjat a un repositori públic al GitHub. Per tant el primer que heu de fer és crear-vos un repositori tal i com us expliquem a continuació (i no d'una altra forma). Per seguir les passes indicades no cal que sapigueu res sobre git o gitHub.

Instruccions per crear un repositori pel vostre equip:
1. Si no teniu usuari de GitHub cal que us en creeu un: aneu a https://github.com/ i premeu el botó que posa “Sign up”. 
1. Un cop teniu usuari a GitHub, crearem el repositori. Per fer-ho cal que seguiu l’enllaç que trobareu al final d’aquesta secció. Abans de fer-ho però, acabeu de llegir les instruccions. **Atenció**, tots els membres del grup hauran de seguir l’enllaç per tal de tenir accés al repositori del grup. 
1. Us poseu d’acord per a que un membre de l’equip segueixi primer l’enllaç. El GitHub us demanarà el nom del grup (que es crearà al GitHub), poseu-hi el nom del vostre equip. Enhorabona!, Amb això haureu aconseguit el vostre repositori públic. Al repositori hi tindran dret d’escriptura tots els membres del grup que s’acaba de crear conjuntament amb el repositori. En aquest moment, només un membre de l’equip té accés d’escriptura.
1. La resta dels membres de l’equip seguireu l’enllaç i, en comptes de crear un nou grup, escollireu el nom del vostre equip. D’aquesta forma estareu inclosos dins del grup i tindreu permisos d’escriptura al repositori.

**Enllaç que cal seguir:** https://classroom.github.com/a/sQOI1jIL

